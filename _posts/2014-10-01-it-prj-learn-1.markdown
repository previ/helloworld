---
layout: it/project
title:  "Fuga dal labirinto"
subtitle: "Pensiero logico e matematica muovendosi in uno spazio a scacchi"
excerpt: "CoderBot si è perso nel labirinto e non sa come uscirne.  Noi conosciamo la strada ma per aiutarlo dovremo imparare a programmare. Riusciremo a metterlo in salvo?"
splash: math_700x300.jpg
date:   2014-10-01 12:00:00
category: project
tags:   learn
author: CoderBot
language: it
---
### Descrizione
CoderBot si è perso nel labirinto e non sa come uscirne. 
Noi conosciamo la strada ma possiamo comunicare con lui solo con istruzioni semplici: avanti indietro, gira a destra, gira a sinistra.
Per complicare il tutto, possiamo comunicare con CoderBot solo una volta, all'inizio.
Riusciremo a metterlo in salvo?
Per risolvere il problema sarà necessario definire il percorso del robot, scomporlo in azioni elementari e tradurre il tutto in una sequenza di istruzioni.

### Requisiti
Uno spazio di circa 2 metri per due.
Alcuni oggetti facilmente spostabili, come scatole o libri, per costruire il labirinto
Fogli di carta e pennarelli colorati 

### Preparazione
Ci si dispone in due gruppi con ruoli diversi. Nel corso del gioco i gruppi si scambiano i ruoli in modo che entrambi abbiano eseguito lo stesso tipo di attività. 
Il primo gruppo prepara il labirinto e posiziona il robot; il secondo gruppo elabora il percorso e la sequenza di operazioni.

![labirinto]({{ site.baseurl }}/img/math_700x300.jpg)

### Il gioco
Il primo gruppo ha preparato un labirinto con gli ostacoli a disposizione, cercando di rendere più difficile possibile l'uscita dal labirinto, che deve comunque essere possibile.
Il secondo gruppo analizza il labirinto ed elabora un percorso per far uscire il robot.
Il percorso deve essere convertito in azioni elementari: avanti, destra, etc. prima sulla carta, poi programmando direttamente il bot.
Si ha a disposizione un numero predeterminato di tentativi per uscire dal labirinto.
Si attribuisce un punteggio in base al tempo impiegato per uscire dal labirinto, o una penalità se il robot non è stato in grado di uscire. 

